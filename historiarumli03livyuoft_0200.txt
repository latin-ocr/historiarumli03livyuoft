U. C. 559.
A. C. 193.

Liberat ex-
ercitum
Romanum.

12.

Aetolorum
molitiones.

C oncitant
reges ad
bellum
Romanum.

190 TITI LIVII

‘cum suis erupturum. Tantum uti diceret, utra pars
‘frequentior vicis esset: in eos se impetum facturum: et
‘nihil prius quam flammam tectis iniecturum, ut is pavor
‘cogeret Ligures excedere saltu, quem obsiderent, et dis-
‘ currere ad opem ferendam suis.' Collaudatum eum con-
sul spe praemiorum onerat. Numidae equos conscendunt,
et obequitare stationibus hostium, neminem lacessentes,
coeperunt. Nihil primo aspectu contemptius. Equi ho-
minesque paulluli et graciles : discinctus et inermis eques, 2
praeterquam quod iacula secum portat: equi sine frenis,
deformis ipse cursus rigida cervice et extento eapite cur-
rentium. Hunc contemptum de industria augentes, labi
ex equis, et per ludibrium spectaculo esse. Itaque, qui
primo intenti paratique, si lacesserentur, in stationibus
fuerant, iam inermes sedentesque pars maxima spectabant.
Numidae adequitare, dein refugere, sed propius saltum
paullatim evehi: velut quos impotentes regendi equi in-3
vitos efferrent. Postremo subditis calcaribus intermedias
stationes hostium erupere: et, in agrum latiorem evecti,
omnia propinqua viae tecta incendunt. Proximo deinde
vico inferunt ignem, ferro flammaque omnia pervastant.
Fumus primo conspectus, deinde clamor trepidantium in
vicis auditus, postremo seniores puerique refugientes tu-
multum in castris fecerunt. Itaque sine consilio, sine
imperio, pro se quisque currere ad sua tutanda: momen-
toque temporis castra relicta erant, et obsidione liberatus
consul, quo intenderat, pervenit.

Sed neque Boii, neque Hispani, cum quibus eo anno
bellatum erat, tam inimici infestique erant Romanis, quam 4
Aetolorum gens Ii post deportatos ex Graecia exercitus
primo in spe fuerant, et Antiochum in vacuam Europae
possessionem venturum3 nec Philippum, aut Nabin qui-
eturos. Ubi nihil usquam moveri viderunt, agitandum
aliquid miscendumque rati, ne cunctando senescerent con-
silia, concilium Naupactum indixerunt. Ibi Thoas praetor
eorum, conquestus iniurias Romanorum statumque Aeto-
liae, ‘ quod omnium Graeciae gentium civitatiumque inho-
‘noratissimi post eam victoriam essent, cuius causa ipsi
‘fuissent,' legatos censuit circa reges mittendos, qui non
solum tentarent animos eorum, sed suis quemque stimulis
moverent ad Romanum bellum. Democritus ad Nabim,
Nicander ad Philippum, Dicaearchus frater praetoris ad

2 I'aulluli] Parvuli. cf. supr. viii. gcudi ub equis inriti efferrentur. Cn.
1 1. 4 Tam inimici infestique] Tam ini-
3 Velut quos] Quasi impotentes re· mice infesti reposuit Bekker.

