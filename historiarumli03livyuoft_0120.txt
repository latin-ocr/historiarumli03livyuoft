110 ΤΙΤΙ LIVII

U. C. 556.cio usi, Zeuxippum et Pisistratum nominaverunt: nullo
Α· C· ¹96· adiecto, cur scire quicquam viderentur, argumento. Zeux-

29.

Boeoti in
Romanos
efferati.

ippus tamen cum Stratonida quodam nocte perfugit Tana-
gram, suam magis conscientiam, quam indicium hominum
nullius rei consciorum, metuens. Pisistratus, spretis indi-
cibus, Thebis mansit. Servus erat Zeuxippo, totius inter-
nuntius et minister rei3 quem indicem Pisistratus timens,
eo ipso timore ad indicium protraxit. Literas ad Zeuxip-
pum mittit, ‘servum conscium tolleret. Non tarn idoneum
‘ ad celandam rem eum videri sibi, quam ad agendam fuerit.’
Has qui tulit literas, iussus Zeuxippo dare quam primum.
Is, quia non statim conveniendi eius copia fuit, ipsi illi
serVO, quem ex omnibus domino fidissimum credebat, tra-
dit: et adiicit, a Pisistrato de re magnopere pertinente ad
Zeuxippum esse. Conscientia ictus, quum extemplo tra-
diturum eas affirmasset, aperit, perlectisque literis, pavidus
Thebas refugit, et ad magistratus indicium defert. Et
Zeuxippus quidem, fuga servi motuS, Anthedonem, tu-
tiorem exsilio locum ratus, concessit: de Pisistrato aliisque
quaestiones tormentis habitae, et sumptum supplicium est.
Efferavit ea caedes Thebanos Boeotosque omnes ad ex-
secrabile odium Romanorum3 credentes, non sine consilio
imperatoris Romani Zeuxippum principem gentis id facinus
conscisse. Ad rebellandum neque vires, neque ducem ha-
bebant. Proximum bello quod erat, in latrocinium versi,
alios in hospitiis, alios vagos per hiberna milites, ad varios
commeantes usus, excipiebant. Quidam in ipsis itineribus,
ad notas latebras ab insidiantibus, pars in deserta per frau-
dem deversoria deducti opprimebantur. Postremo non
tantum ab odio, sed etiam aviditate praedae, facinora
fiebant: quia, negotiandi ferme causa argentum in zonis
habentes, in commeatibus erant. Quum primo pauci, de· 7
inde in dics plures desiderarentur, infamis esse Boeotia
omnis coepit: et timidius, quam in hostico, egredi castris
miles. Tum Quinctius legatos ad querendum de latrociniis
per civitates mittit. Plurimae caedes circa Copaidem pa-
ludem inventae: ibi ex limo eruta extractaque ex stagno
cadavera, saxis aut amphoris, ut pondere traherentur in
profundum, annexa. Multa facinora Acraephiae et Coro-
neae facta inveniebantur. Quinctius primo noxios tradi
sibi iussit, ct pro quingentis militibus (tot enim intercepti
erant) quingenta talenta Boeotos conferre. Quorum neu-
trum quum fieret, verbis tantum civitates excusarent, nihil
publico consilio factum essc3 missis Athenas et in Achaiam

Δ-

1 In commeatilms erant] commeatu a duce accepto ab hibernis
aberant.

 

