222 ΤΙΤΙ LIVII

U. C. 560.‘ unde illi eo tempore anni tam multa et varia venatio ;
A· C· Ῑ92- ⁶ homo non, quam isti sunt, gloriosus, renidens, condimen-

50.

⁶tis, ait, varietatem illam et speciem ferinae carnis ex
‘mansueto sue factam. Hoc dici apte in copias regis,
⁶ quae paullo ante iactatae sint, posse. Varia enim genera
⁶ armorum, et multa nomina gentium inauditarum, Dahas,
‘et Medos, et Cadusios, et Elymaeos, Syros omnes esse:
⁶ haud paullo mancipiorum melius, propter servilia ingenia,
⁶ quam militum genus. Et utinam subiicere oculis vestris,
‘Achaei, possem concursationem regis magni ab Deme-
⁶triade, nunc Lamiam in concilium Aetolorum, nunc
⁶ Chalcidem! Videretis vix duarum male plenarum legi-
⁶ uncularum instar in castris regis: videretis regem, nunc
‘mendicantem prope frumentum ab Aetolis, quod militi
⁶ admetiatur: nunc mutuas pecunias fenore in stipendium
⁶ quaerentem: nunc ad portas Chalcidis stantem: et mox
‘inde exclusum, nihil aliud quam Aulide atque Euripo
⁶ spectatiS, in Aetoliam redeuntem. Male crediderunt et
⁶ Antiochus Aetolis, et Aetoli regiae vanitati. Quo minus
⁶ vos decipi debetis, sed expertae toties spectataeque4
‘Romanorum fidei credere. Nam quod optimum esse
‘dicant, non interponi vos bello: nihil imo tam alie-
⁶num rebus vestris est. Quippe sine gratia, sine digni-
‘tate, praemium victoris eritis.’ Nec absurde adver-
sus utrosque respondisse visus est, et facile erat oratio-
nem apud faventes aequis auribus accipi. Nulla enim nec
disceptatio, nec dubitatio fuit, quin omnes, eosdem genti
Achaeorum hostes et amicos, quos populus Romanus cen-
suisset, iudicarent, bellumque et Antiocho, et Aetolis nun-
tiari iuberent. Auxilia etiam, quo censuit Quinctius,
quingentorum militum Chalcidem, quingentorum Pirae-
eum extemplo miserunt. Erat enim haud procul seditione
Athenis res, trahentibus ad Antiochum quibusdam spe lar-
gitionum venalem pretio multitudinem3 donec ab iis, qui
Romanae partis erant, Quinctius est accitus, et, accusante
Leonte quodam, Apollodorus auctor defectionis damnatus,
atque in exsilium est eiectus.

Et ab Achaeis quidem cum tristi responso legatio ad
regem rediit. Boeoti nihil certi responderunt: ‘quum
⁶ Antiochus in Boeotiam venisset, tum, quid sibi faciun-
⁶ dum esset, se deliberaturos essc.’

AntioclmS, quum ad Chalcidis praesidium, et Achaeos
et Eumenem regem misisse audisset, maturandum ratus, ut5
ct praevenirent sui, et venientes, si possent, exciperent,
Menippum cum tribus ferme millibus militum, et cum

4 Empertae toties] cf. Supr. 45. 5 Misisse] sc. Auxilia.

